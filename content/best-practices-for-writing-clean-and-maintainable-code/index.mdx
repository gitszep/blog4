---
title: "Jedno spotkanie"
description: krótka opowieść jak jedno spotkanie może zmienić całe życie.
image: "../../public/blogs/roman-synkevych-vXInUOv1n84-unsplash.jpg"
publishedAt: "2024-06-11"
updatedAt: "2024-06-11"
author: "Jszepelak"
isPublished: true
tags: 
- Szep
---



Poznałem ją podczas wieczornej przejażdżki rowerowej niedaleko Uniwersytetu Jana Długosza w Częstochowie. Była wtedy zima, a dokładnie grudzień dwudziestego trzeciego roku. Szła w stronę uczelni, miała na sobie czarną puchową kurtkę i zimową czarną czapkę, spod której widniały piękne ciemnobrązowe włosy, na które tego wieczoru padał grudniowy śnieg. Jej przepiękne, cudowne oczy przypominały mi gwiazdę wieczorną, a jej śliczny, przepiękny i serdeczny uśmiech wprawiał mnie w osłupienie.

"Przepraszam panią" – powiedziałem. "Gdzie można poznać takie ładne dziewczyny jak pani?" Uśmiechnęła się i podziękowała.

"Gdzie lecisz?" zapytałem.

"Na uczelnię, mam zajęcia."

"A co studiujesz?"

"Biotechnologię."

"Uu, to mądra z ciebie dziewczyna" – odparłem.

"Dziękuję" – powiedziała.

"W ogóle, jak masz na imię?"

"Aleksandra."

"Aleksandra, miło mi."

"A ty, jak masz na imię?"

"Jarek."

"Mi również miło, Jarek."

Odprowadziłem ją w kierunku uczelni, w zasadzie aż pod same drzwi, rozśmieszając ją skutecznie, rzucając śmiesznymi tekstami.

"Masz Instagrama? Bo chciałbym jeszcze z tobą porozmawiać" – zapytałem.

"No mam, mogę ci podać."

"Nie mam telefonu, wpisz mnie na Instagram."

"Okej, dobra, znalazłam cię. Dodaj mnie."

"Okej, dzięki. W ogóle, do której masz zajęcia?"

"Jeszcze dwie godziny, muszę już lecieć."

"Dobrze, to miłego wieczoru, trzymaj się, Ola :*"

"Nawzajem" – odchodząc, uśmiechnęła się pięknie do mnie.

Gdy wróciłem do domu i wszedłem na Instagram, dostałem wiadomość: "Dziękuję za dzisiejszą rozmowę, ale mi dziś dzień zrobiłeś, haha."

Zaczęliśmy korespondować na Instagramie, potem na Facebooku. Zadzwoniłem do niej w Wigilię i złożyłem najlepsze życzenia dla najlepszej dziewczyny, jaką kiedykolwiek poznałem. Rozmawialiśmy o wszystkim: o sklepie internetowym, który planowałem otworzyć i nad którym pracowałem, rozmawialiśmy o sztuce, o muzyce, o jej grze na fortepianie. Aleksandra bowiem jest postacią utalentowaną. Pięknie maluje i śpiewa, ma na swojej liście mnóstwo dyplomów, medali i odznaczeń, zarówno sportowych, jak i naukowych, oraz za udzielanie się społecznie. Aleksandra jest odważną dziewczyną pełną pasji, nie boi się wyzwań i wyjścia ze strefy komfortu, potrafi pokonywać wyzwania, trudności i ograniczenia. Interesuje się muzyką i poezją, uwielbia czytać książki. Mówiła mi, że chodzi na siłownię i przygotowuje się do testów sprawnościowych na sędziego piłki nożnej.

Pewnego dnia zaprosiłem Aleksandrę na pyszną kawę i deser. Zaprosiłem ją do Ecru, przytulnej kawiarni w Częstochowie. Miałem po nią przyjść po pracy o godzinie osiemnastej. Spotkaliśmy się na Biegańskim, trochę na nią czekałem. Może przyjechałem za wcześnie albo się trochę spóźniła. 
W końcu przyszła, z oddali ją ujrzałem.

"Dobry wieczór." Przepiękna, boska, wspaniała kobieta o delikatnej cerze, kobiecej aparycji i lekko sportowej figurze. Brunetka z brązowymi oczami i ciemnobrązowymi włosami. Zupełnie w moim guście, trafił mi się skarb i nie mogłem tego zmarnować. Nie mogłem doczekać się, aż przyjdzie. Uwierz mi, człowieku, smakuje jak nutella, a jej oczy… a jej oczy to czarna dziura dla mojego jestestwa. Pod względem wyglądu jak i charakteru jest cudowna. Jej cudowna czekoladowa uroda wprawia mnie w stan ubóstwienia, a jej ekskluzywny styl bycia, uśmiech i osobowość działają na mnie jak wodospad krystalicznej wody na moją duszę.

Rozmowa się układała, a do restauracji było niedaleko. Przepuściłem panią w drzwiach i odebrałem jej kurtkę. Zajęliśmy najprzytulniejsze miejsca na samym końcu lokalu. Zaczęliśmy przeglądać menu, szeroki wybór deserów. Wybrałem deser tiramisu, a moja macchiate wybrała pyszną bezę. Zdecydowaliśmy się zamówić latte, a do wyboru były różne smaki. Ola zdecydowała się wybrać waniliową, ja wybrałem bananową latte. Rozmawialiśmy cały czas i było bardzo dobrze, bardzo miło, gdy patrzyliśmy sobie w oczy, a tematów do rozmowy tylko przybywało. Mówiła mi o swoim egzaminie na studiach i o swojej pracy. Opowiadała o swojej grze na fortepianie, o muzyce i malarstwie. Rozmawialiśmy o siłowni i o jej treningu na sędziowanie piłki nożnej. Pamiętam, że opowiadała mi, że ma na wsi wujka, który ma gospodarstwo. Przyjeżdża do niego na święta lub w wakacje i wtedy jeździ tam konno. Rozmawialiśmy o marzeniach, planach, przyszłości i rodzinie. Rozmowa cały czas się układała, a ja cieszyłem się każdą sekundą spędzoną z tą wyjątkową, niesamowitą i piękną, kochaną kobietą. Spędziliśmy tam ponad godzinę, i gdy poszła do łazienki, ja zapłaciłem rachunek. Ciekawe, bo Ola chciała zapłacić za siebie z grzeczności, ale gdy wróciła, rachunek był już opłacony. Było romantycznie i wszystko w jakiś sposób się udało. Musiała już wracać do domu, odprowadziłem ją na dworzec PKS. Zrobiło się ciekawiej, pikantniej i bardziej imprezowo. Dowiedziałem się, że jest raczej introwertyczką. Tak mnie podjarała tym spotkaniem, zaprosiłem ją na drinka. Było zbyt późno i musiała wracać, na zajutrz miała lekcje. Porozmawialiśmy jeszcze chwilę na dworcu, spojrzałem w jej piękne oczy. Przytuliliśmy się do siebie, podziękowaliśmy sobie za miło spędzony czas w swoim gronie i musiała w końcu wracać. Wsiadła w autobus i pojechała do domu.

Nie mogłem oderwać wzroku od jej pięknych oczu. Piękniej nigdy nie spędziłem czasu z żadną kobietą. Jakiś czas później zaprosiłem ją do Topolino, ale powiedziała mi, że wtedy nie może, a później, gdy napisałem, to mi nie odpowiedziała. Pomiędzy nami na pewno było okej i na pewno mnie lubi. Każdy ma swoje życie i trzeba to zaakceptować. O czym pisać w życiu, jak nie o swojej miłości. Kimkolwiek jesteś, pamiętaj, że jedna rozmowa może zmienić w twoim życiu wszystko.

Nie lękajcie się!

Nie lękajcie się kochać!

Jarek Szepelak

Nie mogę oderwać moich oczu od Pani oczu.
<br/>Nic nie może zniszczyć moich uczuć do Ciebie.<br/>
Proszę, zostań, nie odchodź, daj mi dziś Siebie. 
<br/>Przy Tobie czuję się zawsze jak w niebie.
<br/>Daj mi znak, a na zawsze zabiorę tam Ciebie.

